<HTML>

<!-- Mirrored from www.cnw.mk.ua/pushkin/ukr/heard.htm by HTTrack Website Copier/3.x [XR&CO'2014], Sat, 08 Nov 2014 11:03:00 GMT -->
<!-- Added by HTTrack --><meta http-equiv="content-type" content="text/html;charset=WINDOWS-1251" /><!-- /Added by HTTrack -->
<HEAD>
<TITLE>"І  серце  б'ється  променисте..."</TITLE>
<META http-equiv=Content-Type content="text/html; charset=windows-1251">
</HEAD>
<BODY background="../image/b00531.jpg">

<FONT FACE="Times New Roman" SIZE=3><P>Газета "Радянське Прибужжя", 17 червня 1999 р.</P>
</FONT><B><FONT SIZE=4>
</FONT><FONT FACE="Times New Roman" SIZE=4><P ALIGN="CENTER">"І  серце  б'ється  променисте..."</P>
</B></FONT><FONT FACE="Times New Roman" SIZE=3><P ALIGN="JUSTIFY">Трьома театралізованими концертами, присвяченими 200-річчю з дня народження О.С. Пушкіна, завершив свій сезон Миколаївський український театр драми й музичної комедії. Прем'єра першого з них відбулася 11 червня. За годину до початку концерту просто неба перед театром, грав оркестр пушкінські вальси й мелодії. Молоді актори, вихованці студії "Академія пані Куліси", вдягнені в убори пушкінських часів читали  пушкінські вірші в перекладі знаних і незнаних українських поетів. А поруч непомітно стояв, як завжди хвилюючись, директор театру Микола Семенович Берсон. Театр починається не з вішалки, а з директора і ним же й закінчується. Колись академік П.Л.Капиця казав: якщо ви хочете дізнатись якій директор у будь-якій установі, зайдіть до туалету. У М.Берсона в театрі все, мало сказати в порядку, а зроблено з якимсь безперечним смаком і любов'ю. Знайомство з концертом починається з афіші, квитка, програми, оформлення сцени і все це заслуговує вищої оцінки і похвали. Особливе враження на мене справили малюнки Пушкіна, виконані з безперечною точністю, розташовані з низу до верху вертикальними ярусами по краях сцени, доповнені  час від часу в центрі сцени живою тінню поета, який пише, вони наповнювали не тільки сцену, всю залу духом генія, його безпосередньою присутністю.</P>
<P ALIGN="JUSTIFY">Про те, що весь концерт побудовано з безперечною точністю зміни настрою і піднесення не говоритиму, бо це заслуга знаного в нашім краї майстра і чудодія, автора сценарію і режисера-постановника Олега Ігнатьєва. Цікаво відзначити, що майже всі драматичні сцени з "Бориса Годунова", "Скупого рицаря" і "Пікової дами", виконані  українською мовою, як на мене, аж ніяк не втратили пушкінського шарму. Більше того, вдала гра акторів призвела до того, що навіть зникло уявлення про те, якою мовою виконувалося дійство. Я прийшов висновку, що справді талановиту гру акторів можна порівнювати з музикою, як з найуніверсальнішою мовою людства. Найкращим чином молодь театру проявила себе в "Казці про попа та наймита його балду", всі можливості пушкінського тексту для показу російського народного жарту були використані максима-льно і з піднесенням. Яскраво і захоплююче виконано балетні і оперні сцени з "Бахчиса-райського фонтану", "Євгенія Онегіна", "Казки про царя Салтана", "Циган", а також романси на слова Пушкіна. Час на досить тривалому концерті промайнув так швидко, що здався миттю. Вдячні глядачі стоячи вітали акторів, а я подумав, що творіння будь-яких геніїв лише за походженням мають національність, а далі вже належать людству і вічності. </P>
<P ALIGN="JUSTIFY">Пушкін любив Україну і сім разів бував у нашому місті проїздом. Почувши тут анекдот про Потьомкіна, запорожців і Миколаїв, поет записує його українською мовою, що свідчить про його повагу до української культури і мови. Безперечно, цей концерт увійде в історію культурного життя нашого краю і України. Цим унікальним (нічого подібного не було в історії нашого краю) концертом Українського театру не тільки гідно завершено центральний тиждень свята 200-річчя Пушкіна, а й зроблено вагомий внесок у скарбницю освоєння саме українською культурою геніальної спадщини російського поета.   </P>
<P ALIGN="JUSTIFY">Нагадаю, що нещодавно на день літнього Святого Миколая в Києві, в рамках міжнародного Шевченківського свята "В сім'ї вільній, новій...", відбувся звітний концерт майстрів мистецтва Миколаївщини, який пройшов з великим успіхом саме завдяки участі в ньому Українського театру на чолі з М.Берсоном і О.Ігнатьєвим. Все-таки, як казав Пушкін, бувають дивовижні збіжності. Таким саме збігом є те, що під покровом Святого Миколи Чудотворця знаходиться не тільки наше місто, але й Пушкін і Шевченко також. Мені здається невипадковими збіги дат святкування 22 травня перенесення праху наприкінці XI сторіччя Святого Миколая з Мирів Лікійських до Барі в Італію і Т.Г.Шевченка з Петербурга до Канева. Під впливом цієї дати знаходиться і день народження О.С.Пушкіна. Вибачте мені моє марновірство, але існує певна закономірність, за якою Святий Микола саме наприкінці кожного сторіччя надсилає нам своїх посланців зі своїм ім'ям для чергового піднесення культури і духовності нашого краю. Судіть самі.</P>
<P ALIGN="JUSTIFY">У 1792-1799 рр., одразу після смерті Потьомкіна, Катерина II направляє  Миколу Семеновича Мордвінова, якій, запрошує сюди відомих поета С.С.Боброва і прозаїка П.М.Захар'їна і, заснувавши дві друкарні, видає тут поему Боброва "Таврида" і прозу Захар'їна "Новий синопсис", "Арфаксад" та інші. Так, Мордвиновим було започатковано  літературне життя в Миколаєві, яке, за власним визнанням Пушкіна, вплинуло на створення ним своїх поезій і навіть прози. А сам М.Мордвинів стає для Пушкіна громадянським ідеалом, після того як він єдиний з усього Верховного Суду проголосував проти смертної кари декабристів. З 1819 р. В.І.Даль починає збирати в Миколаєві не тільки російські, а й українські слова і прислів'я, які потім передав Лазоревському для його словника. Саме Даль написав і поставив 1822 р. в Миколаєві дві п'єси, насичені українізмами. Він узагалі вважав себе за походженням українцем, Казаком Луганським. </P>
<P ALIGN="JUSTIFY">Потому, наприкінці XIX сторіччя, на обрії Миколаївщини з'являється нова і неперевершена зірка української культури і вже з подвійним ім'ям нашого янгола-охоронця - Микола Миколаєвич Аркас. М.М.Аркас пише тут "Історію України-Русі" та створює на слова генія України Т.Г.Шевченка оперу "Катерина", частини котрої вперше було виконано в Миколаєві в березні 1897 р. оркестром музичного товариства під керівництвом Л.Щедріна, а потім 12 лютого 1899 р. прем'єра і ще 4 вистави в Москві, влітку десять вистав в Києві і всі з аншлагом і шаленим успіхом. 14 березня 1900 року хрещений батько "Катерини" Марко Кропивницький влаштовує зустріч з її батьком Миколою Аркасом в його ж рідному місті - от би повторити це свято через 100 років!</P>
<P ALIGN="JUSTIFY">Врешті-решт, цього року виповнилося 185 і 200 років з дня народження відповідно Т.Г.Шевченка і О.С.Пушкіна. Саме святкування ювілею за ювілеєм Шевченка і Пушкіна на Миколаївщині в цьому році та інші культурологічні події такі, як виставка в Худоньому музеї митця зі світовим ім'ям лауреата Шевченківської премії А.Д.Антонюка, призначення Державної премії ім. Т.Г.Шевченка нашому землякові поету Д.Д.Кременю та Золотого пера головному редакторові газети "Радянське Прибужжя" Є.І.Гоцуєнку,  вирішення М.П.Кругловим питання розміщення краєзнавчого музею, як блискучий звіт митців Миколаївщини в Києві, встановлення міськвиконкомом меморіальної дошки О.С.Пушкіну на будинку письменниці Г.П.Зонтаг і сплата їм же трьох днів спектаклю "Руслан і Людмила" Російського театру для дітей, ювілейні пушкінські концерти в Російському і в Українському театрах тощо, дозволили виявити нових посланців Святого Миколи Чудотворця. Серед них слід насамперед назвати голову облдержадміністрації Миколу Петровича Круглова, під патронатом якого діє не тільки Український театр, а і вся культура Миколаївщини, Миколу Валер'євича Балакірєва, першого заступника міського голови, Миколу Семеновича Берсона. Бувають все-таки дивовижні збіги, останній Миколай вийшов по-батькові Мордвіновим, а обличчям - у молодого Аркаса. Це зовсім не означає, що свою душу і серце не вкладають у розвиток нашої культури голова Облради В.С.Чайка, міський голова А.О.Олійник, який на жаль в ці часи хворів, Я.І.Журецький, В.С.Лоскутніков, В.О.Розанов та багато, багато інших керівників і працівників культури, засобів масової інформації та громадських організацій. На жаль через те, що так багато було культурних акцій, не можливо навіть перелічити ті значні події в культурному житті Миколаївщини, які відбулися останнім часом. Чого варте, наприклад, святкування 85-річчя Художнього музею ім. В.В.Верещагіна з відкриттям на ньому так довго очикуванного портрету засновника музею М.Гедройця або створення і постановка до 200-річчя Пушкіна у наш нелегкий час на досить високому рівні своїм народним театром п'єси "Рафаель", теж до речі, Миколою Олексійовичем Трояновим. Тим, хто із  снобізмом намагається критикувати начебто провінційність нашої культури, а владу за начебто даремне вкладання грошей в неї, хочу зауважити, що провінціалізм поняття не географічне, а духовне. І культури ніколи не буває багато на відміну від безкультур'я. Треба любити свій рідний край, поважати його історію і радіти кожному проявленню цієї любові, все інше є безкультур'ям. </P>
<P ALIGN="JUSTIFY">Пушкінські свята тривають, Сьогодні о 18 годині, оперна студія Ніни Западинської дає в Будинку суднобудівників концерт, присвячений ювілею. 27 червня Пушкінській клуб проводить вечір, присвячений 110-річчю з дня народження Анни Ахматової, а 19 жовтня планує відмітити своє 10-річчя. Отже як ідеться в пушкінському епіграфі до концерту Українського театру:</P>
<I><P ALIGN="CENTER">"І серце б'ється променисте,</P>
<P ALIGN="CENTER">В моїй душі воскресли знов,</P>
<P ALIGN="CENTER">І божество, й натхнення чисте,</P>
<P ALIGN="CENTER">Й життя, і сльози і любов."</P>
</I></FONT>
<FONT FACE="Times New Roman" SIZE=3><P ALIGN="RIGHT"><B>Анатолій Золотухін</B>, голова Пушкінського клубу</P>
</FONT>
</BODY>

<!-- Mirrored from www.cnw.mk.ua/pushkin/ukr/heard.htm by HTTrack Website Copier/3.x [XR&CO'2014], Sat, 08 Nov 2014 11:03:00 GMT -->
</HTML>
