<HTML>

<!-- Mirrored from www.cnw.mk.ua/pushkin/ukr/kremenua.htm by HTTrack Website Copier/3.x [XR&CO'2014], Sat, 08 Nov 2014 11:02:59 GMT -->
<!-- Added by HTTrack --><meta http-equiv="content-type" content="text/html;charset=WINDOWS-1251" /><!-- /Added by HTTrack -->
<HEAD>
<TITLE>Дмитро Кремінь "Миколаївський сувенір"</TITLE>
<META http-equiv=Content-Type content="text/html; charset=windows-1251">
</HEAD>
<BODY background="../image/b00531.jpg">
<DIR>
<DIR>
<DIR>
<DIR>

<I><FONT FACE="Times New Roman"><P>Лауреат Державної премії  ім. Т. Г. Шевченко,</P>
<P>Миколаївський поет <B>Дмитро Кремінь</B></FONT>,&#9;</P>
<B>
<FONT FACE="Times New Roman"><P>"Миколаївський сувенір" із книги "Елегія Троянського вина"</P>
</I></FONT>
<FONT FACE="Times New Roman"><P>ПРОЩАННЯ З МОРЕМ</P>
</B></FONT>
<FONT FACE="Times New Roman"><P>Зелений ліхтарик засвітить на Флотський бульвар.
<br>Вітрила платанів, і вальсу забутого звуки...
<br>Століття минуло, а тіні безтінних примар
<br>З-під трав і граніту до тебе простягують руки.
<br>Останні світлини вклади в допотопний альбом,
<br>І кітель, і кортик  із міста святого Миколи.
<br>Останній кораблик сурмить під Інгульским мостом,
<br>Аби не вернутись у продану гавань ніколи.
<br>Збираються тіні, як відмі на Лисій Горі.
<br>Морський офіцерик цілує ще рученьки дамі...
<br>Та це із містерій: червоні горять ліхтарі,
<br>І наші богіні знаходять причал в Амстердамі.
<br>Зелений ліхтарик на Флотськім бульварі тремтить.
<br>І профіль "Варяга", і профіль козацької "чайки".  
<br>І бронзове серце вночі адміралу щемить,
<br>Ще мить - і відлине останній кораблик. Прощайте!
<br>Нічне моє місто, причал офіцерів і дам,
<br>Вітрильна столиця, де й ми вже, як хвилі, говорим.
<br>Ти плачеш? Ти думав: навіки прощався з життям.
<br>Зберіг тебе янгол. Ти тільки прощаєшся з морем...
<br>Зберіг тебе янгол. А бронзове серце щемить,
<br>За тих, що у морі колись під "ура" помирали.
<br>...Прощай, моє море,
<br>Чи ти ще озвешся на мить
<br>У вулицях міста, де плачуть старі адмірали?  
</FONT><B>

<FONT FACE="Times New Roman"><P>ПАМ'ЯТНИК  ПУШКІНУ  НА  ІНГУЛІ</P></B></FONT>
<FONT FACE="Times New Roman"><P>Пролети! - нічний лелик на зірку.          
<br>Кораблі. Кабак. Циганський хор.             
<br>Місто на імперському задвірку             
<br>Ти пропік, неначе метеор.                      
</FONT>
<FONT FACE="Times New Roman"><P>Пушкін. Зонтаг. Профілем означив
<br>Те лице, що не забуде ввік.                     
</FONT><P>............................................................         
<FONT FACE="Times New Roman"><P>Не умер ти, Пушкін, лиш побачив:          
<br>Це життя тече в зворотній бік.                 
<br>Болдіно. Михайлівське. Одеса.         
<br>Догоряє свічка на столі.                              
<br>І лягає чорна тінь Дантеса                     
<br>На пікову даму - Наталі.                          
</FONT>
<B><FONT FACE="Times New Roman"><P>УРОЧИЩЕ  ДІДОВА ХАТА.                           
<P>РЕКВІЄМ О РИМСЬКІЙ КОГОРТІ.   </FONT>            </P>
</B>
<FONT FACE="Times New Roman"><P>Солонуватий Гіпаніс. Акорди                   
<br>Кимвалів                                                   
<br>Тут звучали крадькома.                       
<br>Шукаю сліду римської когорти.            
<br>Шукаю сліду, а слідів - нема!              
<br>Легіонере, сушить знов у горлі,              
<br>Це амфора ольвійська замала...              
<br>О, де погасли ваші очі орлі                  
<br>Й гортана лінгва римського орла?          
<br>Ви всіх рабинь зігнали до галери,         
<br>Усіх рабів до весел повели.                      
<br>...Яка солодка смерть з тієї ери,                
<br>Де все життя - на відстані стрели.             
</FONT><P>&#9;</P>
<B>
<FONT FACE="Times New Roman"><P>МИКОЛАЇВСЬКИЙ  СУВЕНІР   </P>
</B></FONT>
<FONT FACE="Times New Roman"><P>Тільняшка. Гюйс. Компас - і тінь Регістру,  
<br>Який возносить душу аж до зір...                
<br>А час такий - лише піднести іскру:               
<br>Гармата засмальцована до дір.                     
<br>Троянський мур. І біленої хати                    
<br>Вікно. І вічність пролетить, як мить.             
<br>І ще ядро з чавунної гармати                        
<br>До середини Буга долетить.                               
<br>І на ядрі, за прикладом барона                           
<br>Мюнхаузена, злинь у небеса...                             
<br>А слава що? То не царська корона,                    
<br>А поговір, окраса і яса.                                  
<br>Чи є вона, злотосурмена слава,                            
<br>Чи справді грає в сурми золоті?                     
<br>Чи наша слава -   
<br>то злиденна пава
<br>З біжутерійним золотом в хвості?                       
<br>Верніть мені мою печальну Трою,                       
<br>Налліть мені троянського вина.                           
<br>Верніть країну зраджену герою:                          
<br>Героїв - море, а вона - одна.                                 
<br>Троянський день мій. Вечір мій зажурений,      
<br>Його конем троянським не пройти...                  
<br>Іванко-дурник був лиш тим обдурений,             
<br>Що кодекс честі втратили брати,                        
<br>І нас троянські видива карають,                          
<br>І шлють холодну пам'ять, як змію.                      
<br>Іваночку, братів не вибирають,                           
<br>І я не раз із ними постою,                                     
<br>Нам любо жити - із вином і миром,                     
<br>Жарптицю слави знати, хоч одну.          
<br>Хай братнє серце стане сувеніром,
<br>А не кривава дрібка чавуну.                                 
<br>Корона. Діадема. І намисто.                                 
<br>Ще й атлас цей, зачитаний до дір...                     
<br>Немає сувенірів. Тільки місто,                              
<br>Все місто суверене - сувенір.                              
<br>Ці корабельні й древні каземати,                        
<br>Південний ерос, світовий амур.                            
<br>І це ядро з чавунної гармати.                                
<br>І цей бульвар. І цей турецький мур.                    
<br>І вік, що стане для людини звіром,                     
<br>Співаючи осанну і хвалу,                                      
<br>І куля в серці стане сувеніром                        
<br>На рідному троянському валу... </P></FONT></DIR>
</DIR>
</DIR>
</DIR>
</BODY>

<!-- Mirrored from www.cnw.mk.ua/pushkin/ukr/kremenua.htm by HTTrack Website Copier/3.x [XR&CO'2014], Sat, 08 Nov 2014 11:02:59 GMT -->
</HTML>
